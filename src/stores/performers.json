[
  {
    "name": "Camna",
    "slug": "camna",
    "text": "<p>Nejen country kapela Camna Přátelé a kamarádi, jsme kapela Camna a v současnosti čítáme šest stálých členů našeho uskupení. Co hrajeme? Country a folk převážně z české scény, pak trochu toho bluegrassu, skotské a irské lidové tradicionály. Pro milovníky bigbítu jsme rozšířili repertoár, aby si přišli na své i ti, co si chtějí pořádně zatrsat. Sem tam zahrajeme i něco málo netradičního, každý si ale přijde na své.    Proč hrajeme? Hrajeme ve svém volném čase proto, že nás to baví a muzika je naším koníčkem. Všichni členové kapely Camna jsou protřelými harcovníky s různou muzikantskou minulostí. Kromě běžných nástrojů používaných v country muzice máme také ještě české i skotské dudy a píšťaly, které pak naší hudební produkci příjemně obohacují. Kde hrajeme? Všude, kde nás budou lidé rádi poslouchat.</p>",
    "img": "camna.jpeg",
    "links:": {}
  },

  {
    "name": "Ambiam",
    "slug": "ambiam",
    "text": "<p>Ambiam je skupina, která hraje lidové písničky původem převážně z Anglie, Irska a Skotska. Jsme vášniví mladí hudebníci, zhruba od 7 do 18 let. Je nás vždy různý počet, máme tzv. "session musicians". To znamená, že někdo zde hraje nastálo, někdo odchází a přichází každý nový rok. Aktuálně je nás kolem 14 lidí, ale stále hledáme nové zájemce do naší skupiny. Vedoucím Ambiamu je Mark Johnston - pravý angličan, který přímo přenáší tradice ze své vlasti do České Republiky. Pořádáme různé koncerty, hrajeme seniorům, na akcích města a podobně.</p>",
    "img": "ambiam.webp",
    "links:": {
      "www": "https://ambiam.webnode.cz/",
      "facebook": "https://www.facebook.com/AmbiamBand",
      "youtube": "https://www.youtube.com/channel/UCKfPwMddVYu0QWlDlzTgoJg",
    }
  },

  {
    "name": "Irish Dew",
    "slug": "irish-dew",
    "text": "<p>Skupina IRISH DEW produkuje tradiční irskou i skotskou hudbu a původní skladby v „keltském“ duchu a staví na styčných bodech naší, české keltské minulosti s původní irskou hudbou. Irish Dew patří již dlouhá léta ke špičce tohoto žánru v Čechách a ke stálici keltských festivalů, jako je např. kultovní Beltine. Současnou sestavu tvoří rodák z Newcastlu Sean Barry, dále Jiří Podzimek a Robert Fischmann. Frontmanem skupiny je Václav Veselý, muzikant, který byl například členem formací ETC či Framus Five a spolupracoval s Michalem Prokopem, Vladimírem Mertou, houslistou Janem Hrubým a řadou dalších známých umělců. Vrcholem jeho práce jsou ale především dva projekty – kultovní rocková kapela Dobrohošť a pak zejména právě Irish Dew se svým úspěšným albem „Závist“ (podle keltského opida na Zbraslavi).    </p>",
    "img": "irish-dew.png",
    "links:": {
      "facebook": "https://www.facebook.com/irishdewcz/"
    }
  },

  {
    "name": " RÍ RA",
    "slug": "ri-ra",
    "text": "<p>V produkci skupiny Rí Ra se snoubí irské tradicionály a instrumentální skladby, lehce okořeněné funky přiznávkami a jazzovými vyhrávkami. Kapela se nedrží striktně harmonie a standardních postupů irské tradiční hudby, a i díky tomu je její hudba otevřena širokému obecenstvu.</p>",
    "img": "ri-ra.jpeg",
    "links:": {
      "www": "http://branband.cz/",
      "facebook": "https://www.facebook.com/riraband/",
      "youtube": "  http://www.rira.cz/videos/",
      "spotify": "https://open.spotify.com/artist/74uzr1b4Z3Wxwzm7hO52mw?si=P506IvwSRgGghxls0nyVNw",
      "bandcamp": "https://riraband.bandcamp.com/",
      "instagram": "https://www.instagram.com/riraband/"
    }
  },

  {
    "name": "Harfové duo",
    "slug": "harfove-duo",
    "text": "<p>Určitou vyjímečnost festivalu bychom rádi dokladovali na dvou hudebních projektech, k jejichž vzniku jsme pomohli výzvou či spíše pozváním k účasti na festivalu. Tím první je Harfové duo složené z Wendy van der Meijs a Jany Maffet Šouflové. Obě nejsou neznámé ve světě tohoto nástroje v naší zemi, neboť jde o dlouhodobé propagátorky keltské harfy.</p><p>Wendy se dlouhodobě věnuje vzdělávání zájemců o tento nástroj: pořádá už více jak 15 let workshopy u nás, v Holandsku a Norsku a více než 10 let je lektorkou harfy na Bernard’s Summer School. Jana je vpravdě renesanční bytostí, neboť vedle harfové hry je známá ve světě fantasy a sci-fi ilustrací a velmi dobře si vede jako spisovatelka.</p>",
    "img": "wvdm.png",
    "links:": {}
  },

  {
    "name": "Katka Garcia a přátelé",
    "slug": "katka-garcia",
    "text": "<p>Druhý projekt má pracovní název Katka Garcia a přátelé. Využili jsme přítomnosti Katky v Česku, která jinak žije v Dublinu a dali jsme ji dohromady s muzikanty, se kterými ji pojí hudební minulost zde v Česku, zejména ta neformální. Katka jako zpěvačka byla zde na záčátku toho, kdy do Česka „vplouvala“ irská tradiční hudba.</p><p>Vystupovala či spíše hostovala u kapely Púca Rua, stála u zrodu kapely Dún an Doras a i její spolupráce s Lubošem Malinou v projektu Garcia se odvíjela na irské vlně. S Káťou spojilo několik dalších hudebníků, kteří zde v minulosti prošlapávali cestu irské hudbě – Marek Poledna – původně klávesista kapely Dochas Band, excelentní hráč na box, Dan Vališ – asi nejlepší zdejší hráč na irské loketní dudy, Pepa Janíček – banjo, kytara, zpěv, který měl v irské hudbě alternativu k hudbě The Plastic People of the Universe a participoval v kapelách s irským repertoárem jako například Dún an Doras, Bardoí nebo Goblin. Součástí tohoto projektu je i kytarista Martin Jankovec, kterému se každoroční a pečlivá návštěva Bernard’s Summer School vyplatila hned dvakrát: dostal zde velmi dobré základy hry na kytaru v irském ladění DADGAD a našel si zde manželku. Martin působil v sestavě manželů Perglerových s názvem Rookery, hostoval v několika dalších (např. Poitín) a aktuálně je členem kapely Conamara Chaos. Spojení těchto hudebníků je velmi výjímečnou příležitostí pro návštěvníky festivalu.</p>",
    "img": "garcia.png",
    "links:": {}
  },

  {
    "name": "Keltská vesnice",
    "slug": "kelti",
    "text": "<p>Součástí programu bude i Keltská vesnice, kterou návštěvníci budou moci navštívit již od 11 hodin v sobotu 13. července a seznámit se tak se způsobem života, stravováním a řemesly Keltů, tak jak se je podařilo v průběhu věků rekonstruovat  a prostřednictvím příznivců Keltů předvést nejen na tomto festivalu.</p>",
    "img": "kelti.png",
    "links:": {}
  },

  {
    "name": "Kukulín",
    "slug": "kukulin",
    "text": "<p>V jistém smyslu perlou festivalu je duo Kukulín (Jan Hrubý a Ruda Hálek) doplněné o cellistu Jaroslava Ondráčka. Kukulín v sobě roubuje muziku ryze českou s vlivy tradiční hudby keltských národů. Podobně je tvořen název kapely – kukulín je jenak postava z Borovského krále Lávry a jednak jméno irského mýtického hrdiny CúChullaina. Samotný Jan Hrubý vedle již zmíněných kapel spolupracoval při nahrávkách s řadou kapel a zpěváků různých žánrů (s Dagmar Andrtovou-Voňkovou, ve studiu nahrával party na desky mnoha skupin (Jazz Q, Marsyas, C&K Vocal, Country Beat Jiřího Brabce; Jan Spálený, Zuzana Homolová, Hana Hegerová). Na počátku 90. let 20. století jej ovlivnil keltský rock, vydává desky se skupinou Kukulín (inspirované knihami J. R. R. Tolkiena), spolupracoval také s Marií Hoffmanovou. V lednu 2014 vydal album Společné světy s anglickým harfenistou Seanem Barrym.</p><p>Rudolf Hálek – akordeon, klávesy, zpěv. Pochází z Domažlicka a s Janem Hrubým hraje přibližně od roku 1988, kdy se „našli“ na Babyloně u Domažlic v hospodě „Na Sauně“. První oficiální koncerty spolu absolvovali začátkem devadesátých let v Anglii, v Německu a ve Francii jako Electric Folk Duo from Bohemia. V českých klubech začali vystupovat jako kapela KUKULÍN až po vydání prvního CD Cesta na severozápad.</p>",
    "img": "kukulin.png",
    "links:": {}
  },

  {
    "name": "Michal Hromek Consort",
    "slug": "michal-hromek-consort",
    "text": "<p>Domníváme se, že festival Keltský kruh by neměl ignorovat tvůrce výborného alba Keltská kytara a jeho spolumuzikanty. Album Keltská kytara vyšlo na počátku 90. let minulého století, ale jeho tvůrce je tu dodnes se svým Michal Hromek Consort a v letos v Budyni návštěvníky festivalu přesvědčí, že po více jak deseti studiových albech má stále co předvést. Aktuálně Michal Hromek hraje v consortu s flétnistou Jakubem Klárem a perkusistou Danielem Mikoláškem a součástí bývají i hosté – další instrumentalisté či zpěvačka.</p><p>Michal Hromek Consort není typická festivalová kapela. Do repertoáru consortu, který vychází vedle původní tvorby z dědictví evropského baroka a renesance, patří také lidová hudba.  Specialitou repertoáru skupiny jsou adaptace melodií připisovaných legendárnímu irskému harfeníkovi Turloghu O‘Carolanovi (nejvýrazněji na CD Carolan). Významnou složku repertoáru tvoří úpravy lidových písní z Irska a Skotska. </p>",
    "img": "hromek.png",
    "links:": {
      "www": "http://michal.hromek.net/?page_id=138",
      "youtube": "https://www.youtube.com/channel/UCFo0zr0tJ33i_fABax4g4-w",
      "spotify": "https://open.spotify.com/artist/3yEZ5tnuO2oaa9OOxFPGZH?autoplay=true"
    }
  },
  {
    "name": "Výuka irského tance",
    "slug": "vyuka-irskeho-tance",
    "text": "<p>Mezi hudební programy bude vložena výuka irského tance. Záměrem této výuky bude, aby tance, které se publikum naučí, mohlo uplatnit v rámci vystoupení některých hudebních skupin na tomto festivalu. Aktivní zájemci o tuto část programu se nemusí bát, že budou nuceni k tanečním výkonům známým z tanečních show Lord of the Dance či Riverdance. Půjde spíše o některé jednodušší tance z oblasti social dance. O výuku se postará Václav Bernard s dcerou Markétou Utišilovou.</p>",
    "img": "vyuka_tance.png",
    "links:": {
      "www": "https://www.bernards.cz/"
    }
  }
]
